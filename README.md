## Шаблон Memento

Шаблон Memento – один з поведінкових шаблонів проектування. Основне його призначення полягає в тому, щоб зберігати і
відновлювати минулі стани об’єкта. Він виносить внутрішній стан об’єкту за його межі, але зберігає можливість відновлення у майбутньому, при цьому не порушуючи принципи інкапсуляції. 
У класичному варіанті цього шаблону є такі класи: 
- Originator, 
- Caretaker 
- Memento. 
 
**Originator** здатний фіксувати свій поточний стан «знімками» і відновлювати минулий, в залежності від того який «знімок» йому передати. 
**Memento** – об’єкт, що зберігає в собі стан Originator. 
**Caretaker** – вирішує, коли варто робити «знімки» поточного стану, а коли відновлювати минулі. Також він зберігає історію минулих станів.
При цьому слід відмітити деякі недоліки даного шаблону. По-перше, можливі проблеми з пам’яттю, особливо, коли зберігається занадто багато «знімків». По-друге, іноді доволі важко забезпечити обмежений доступ до історії станів.
